Zadání z progtestu:
===================

Implementujte klasickou hru Pacman proti počítači (můžete naimplementovat i jiné varianty).

Hra musí splňovat následující funkcionality:

    Dodržování základních pravidel, sbírání bonusů, míncí (teček), třešniček, teleporty, atp.
    Je implementováno několik druhů AI duchů (fungující i zároveň - např. duchové se liší barvou, znakem).
    Lze načítat mapy ze souboru (bludiště + pozice bonusů a duchů).
    Konfigurovatelná obtížnost hry ze souboru (rychlost duchů, délka trvání jednotlivých módů hry, pravděpodobnost přidání nového bonusu do mapy, ...)
    Škálovatelná obtížnost duchů (více strategií duchů dle obtížnost, dle různého chování)

Kde lze využít polymorfismus? (doporučené)

    Rozdělení hráčů: hráč, duch (různé druhy umělé inteligence)
    Mód hry: klasický (duchové chodí dle svých strategií), zběsilý (duchové pronásledují hráče), nezranitelný (duchové jsou pomalejší, dají se zabít)
    Herní políčko: zem, stěna, bod, bonus (změna módu), třešnička (více bodů), teleport
    Uživatelské rozhraní: konzole, ncurses, SDL, OpenGL (různé varianty), ...

Je naimplementováno:
====================

Hra Pac Man pro jednoho hráče, který soupeří s počítačem. 
Hráč ovládá klávesovými šipkami směr Pac Mana. Duchové jsou ovládáni různými typy "umělé inteligence" podle právě probíhajícího módu hry.
Tyto pohybující entity nemohou vejít na políčko "zeď". 
Pac Man má za úkol posbírat všechny mince (žluté tečky), když to dokáže, vyhrál. Když je mezitím 3x chycen duchy, prohrál.
Na mapě se s určitou pravděpodobností (změnitelnou v nastavení) objevují třešničky (červené '*'), ty nemají žádný vliv na výhru/prohru, ale přidávají skóre.
Na mapě je maximálně jeden teleport, tam mohou vstoupit všechny pohybující se entity a objeví se na druhé straně teleportu. Duchové s teleportem aktivně počítají ve svých strategiích.

Hra má 3 módy - chase (duchové pronásledují Pac Mana podle svých strategií), scatter (duchové se rozptýlí do svých rohů) a frightened (Pac Man snědl štít a duchové jsou teď zranitelní).
Pokud Pac Man v módu frightened sní ducha, duch se vrátí na svou startovní pozici a hráči budou započítany body navíc.
Duchové jsou znázorněni různě barevnými 'M', Pac Mana na mapě označuje žluté 'O'.
Trvání jednotlivých módů lze změnit v nastavení. Změnit lze také rychlost Pac Mana a duchů.

Mapa se načítá ze souboru. Je nastaven defaultní soubor, který lze změnit v nastavení. 

Polymorfismus je využit ve vykreslování jednotlivých políček v mapě a ve vykreslení bonusů.

Je naimplementováno uživatelské rozhraní s knihovnou ncurses.

Nastavení najdeme v hlavním menu, samotná změna hodnot nastavení se provádí pomocí grafického rozhraní v terminálu.
